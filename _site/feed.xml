<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
	<channel>
		<title></title>
		<description></description>
		<link></link>
		<atom:link href="/feed.xml" rel="self" type="application/rss+xml" />
		
			<item>
				<title>Worek z wodą</title>
				<description>
					
					&lt;p&gt;W mieście Bezmostów nie pije się wody z kranu. Generalnie. Do roku pięćdziesiatego źródła wody pitnej dla miasta nie było wcale. Znaczy się było, ale oddzielone od ludzi pasem granicznym i gęstym lasem.&lt;/p&gt;

&lt;p&gt;W pięćdziesiątym roku na mocy umowy pomiędzy ludową Polską a ludowymi Niemcami, wąski pasek ziemi zamieszkały gęsto przez dziki i traszki inkorporowano jako najnowszy nabytek terytorialny PRL. Ekspansja o kilometr lasu z kilkoma pompami wodnymi w koronie. Do dziś mieszkańcy miasta nazywają go workiem.&lt;/p&gt;

&lt;p&gt;Wyszukajcie sobie na Google Maps, a dowiecie się dlaczego.&lt;/p&gt;

&lt;p&gt;Kiedy wracam na kilka dni do domu, mama czasami prosi mnie o kupienie, w sklepie jednym i tym samym od lat, pięciolitrowej butelki z wodą. Do sklepu najkrócej jest przez sąsiednie podwórko. Zbliżał się Nowy Rok. Był 29 albo 30 września. Na środku podwórka, zza garaża wyskoczyło dwóch, na oko, ośmiolatków, rzuciło mi petardą pod nogi i uciekło. Dla zabawy. Odskoczyłem na bok. Huk rozległ się dokładnie w chwili, w której z drugiej strony mijał mnie rodzinny samochód. Rodzinnie wyskoczył z niego ubrany w sportowy strój późny trzydziestolatek. Następną rzeczą, którą poczułem, był jego but w okolicy moich nerek. Usłyszałem, że jestem skończonym idiotą urządzającym sobie kretyńskie zabawy na podwórku, na które boi się wypuszczać psa, którego na spacery musi wywozić do lasu. Uciekł do samochodu i odjechał.&lt;/p&gt;

&lt;p&gt;Żona krzyczała z fotelu pasażera, żeby już wracał. Chwile później chyba w telewizji leciało świąteczne wydanie Familiady. Mogli się spieszyć.&lt;/p&gt;

&lt;p&gt;Żeby żyć w mieście Bezmostów i nie zwariować, musisz przywyknąć do takich rzeczy.&lt;/p&gt;

&lt;p&gt;Wielu ludzi nazywało to miejsce &lt;strong&gt;Alcatraz&lt;/strong&gt;. Polskie miasto leżące na skrawku niemieckiej wyspy, ograniczone z trzech stron wodą, a z czwartej granicą z Federalną Republiką Niemiec. Z powodu portu handlowego, z resztą kraju nie może łączyć go żaden most. Opowieści o tunelu sięgają lat pięćdziesiątych i sprowadzają się do symbolicznej łopaty wbijanej na zachodnim brzegu na początku każdej kampanii wyborczej. Żeby się do niego dostać musisz przepłynąć promem.&lt;/p&gt;

&lt;p&gt;Wejście do strefy Schengen niewiele zmieniło. Przynajmniej w głowach. To nadal duszne więzienie gotujące w ludziach frustrację. Każdy zna każdego. Nikt, nikogo nie toleruje. Co drugie podwórko ma własnego wariata wykrzykującego pod oknami wezwania do nienawiści, albo zrzucającego z okien na turystów butelki po winie. Ja trafiłem nienajgorzej. Mój wariat dla mieszkańców okolicznych bloków jest miły i uprzejmy, a odkąd miasto przeniosło go do lokalu socjalnego, na noc wraca do siebie. Ma dosyć daleko, więc rano też spokojnie można się wyspać. Prawie jak luksus.&lt;/p&gt;
				</description>
				<pubDate>Tue, 24 Sep 2013 00:00:00 +0200</pubDate>
				<link>/2013/09/24/worek_z_woda%CC%A8.html</link>
				<guid isPermaLink="true">/2013/09/24/worek_z_woda%CC%A8.html</guid>
			</item>
		
	</channel>
</rss>